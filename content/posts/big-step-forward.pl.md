+++
title = "Duży krok naprzód - przechodzimy do kolejnego etapu CanSat 2025!"
date = "2024-11-06T21:11:29+01:00"
author = "Członkowie ZSM-Sat"
+++

Z radością informujemy, że nasz zespół przeszedł do kolejnego etapu konkursu CanSat 2025! Nasz projekt zakłada zbudowanie [mini-satelity](https://pl.wikipedia.org/wiki/CanSat), który zostanie wystrzelony przez małą rakietę na wysokość około 1,5-2,5 km. Nasza dodatkowa misja obejmuje transmisję wideo na żywo z satelity i przesyłanie tego materiału na różne platformy, co pozwoli nam śledzić jego lot i lądowanie w czasie rzeczywistym.

Niedawno zakończyliśmy serię spotkań wprowadzających w szczegóły konkursu, co bardzo zmotywowało nas do podjęcia do dalszych działań. W niedalekiej przyszłości planujemy przeprowadzić wstępne testy spadochronowe. Ponadto, pierwszy prototyp obudowy satelity został już zaprojektowany i jest w trakcie drukowania.

Przed nami jeszcze wiele wyzwań, ale jesteśmy zwarci i gotowi do dalszej pracy. Nasze osiągnięcia publikujemy również w formie krótkich komunikatów na [Facebooku](https://www.facebook.com/profile.php?id=100064050254272), gdzie również serdecznie zapraszamy.